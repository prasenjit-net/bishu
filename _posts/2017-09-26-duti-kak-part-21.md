---
layout: post
title: "দুটো কাক ! ( কিস্তি ~ ২১ ~ মন ভালো নেই !)"
categories: "কাক"
excerpt: দশটা পুজাে আমার পাড়ায়, একটা পুজাে তোর ! একলা ঘুরে খামখেয়ালে,...
---

দশটা পুজাে আমার পাড়ায়,
একটা পুজাে তোর !
একলা ঘুরে খামখেয়ালে,
রাত হয়ে যায় ভোর ।
একলা মুভি, একলা খাওয়া,
একলা পথে চলা !
কথার পাহাড় বেড়েই চলে,
হয়না তোকে বলা !
পুজো মানে - আপনজনের
একটু পাশে থাকা ।
পুজো মানে - মান অভিমান,
দুই বুকেতেই রাখা !
একটা বছর পেরিয়ে গেল,
বদলালো না কিছু !
'মন ভালো নেই' গল্পগুলো,
চলছে পিছুপিছু !
২৬।০৯।২০১৭
কোলকাতা
(চলবে...)