---
layout: post
title: "দুটো কাক ! ( কিস্তি ~ ১৭ ~ সিঁড়ি দিয়ে নামছি …)"
categories: "কাক"
excerpt: প্রথমবার অনসাইট যাবার পরে যাই বলুন আর তাই বলুন নিজেকে একটু বেশ 'ইয়ে ইয়ে' লাগে...
---

প্রথমবার অনসাইট যাবার পরে যাই বলুন আর তাই বলুন নিজেকে একটু বেশ 'ইয়ে ইয়ে' লাগে ।এবার এই 'ইয়ে ইয়ে' টার মর্ম এক এক জনের কাছে এক এক রকম ।
হিংসুটে কলিগের উক্তি - 'মেরেছো তেল - পেয়েছো ডানা' |
আবার ধরুন প্রাণপ্রিয় রুমমেট এর আবেগ - 'জেডি টা দুবাই তে মনে করে তুলিস ভাই ।'
কেউ বা বলে - 'স্বদেশ এর শাহরুক ভাবিস নিজেকে ? কানে সানাই বাজে, ইয়ে যো দেশ হ্য়ায় তেরা ?'
পাঠকের সুবিধার্থে বলি । সানাই কিন্তু বাজে । আমি পেরেছিলাম সেদিন খোকা শাহরুখ হতে | পার-ডি-এম এর পয়সায় কেনা বন্ধুদের জন্য়ে ছোটো ছোটো গিফ্ট । 'ছেলে বিলেত ফেরত' ভেবে মায়ের গর্ব | ওদের একটু হাসি মুখ ! মনে অনাবিল খুশি ছড়ায় ।
কালকে দুপুরে মাথাটা গরম ছিল | রাতজেগে রোজরোজ প্রোজেক্ট এর কাজ । শান্তিদার ওখানে চা খেতে যাবার সময় সিঁড়িতে কল | মায়ের কথা একটুও শুনতে পারিনি |
মাকে চেঁচিয়ে বল্লাম - 'শুনতে পারছি না মা.. সিঁড়ি দিয়ে নামছি '...
ফোনটা রেখে মনে পড়ে গেল একটা পুরোনো ঘটনা । সবে চাকরি জয়েন করেছি । আমার টেকনিক্য়াল আর্কিটেক্ট খুব কাজপাগল মানুষ । ডি এল এফ বিল্ডিং এ তখন বোধহয় রাত্রি এগারো হবে । প্রজেক্ট এ মারকাটারি । পাগলের মত অবস্থার মাঝে বাড়ি থেকে ফোন । উনি সেদিন ডেস্ক এ বসে বলেছিলেন – ‘এইতো আসছি, সিঁড়ি দিয়ে নামছি’…
মা কে আমি ভুল বলিনি ! কাবেরী আম্মারা অপেক্ষায় থাকেন !
আমরা শুধু সিঁড়ি দিয়ে নামছি !
২৩।০৮।২০১৭
কোলকাতা
(চলবে...)