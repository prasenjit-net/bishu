---
layout: post
title: "দুটো কাক ! ( কিস্তি ~ ৮ ~ সন্ধ্যে নামার আগে )"
categories: "কাক"
excerpt: সন্ধ্যে নামার আগে মনে খুব ভয় জাগে, কেউ এসে ফিস ফিস করে ! ...
---

সন্ধ্যে নামার আগে
মনে খুব ভয় জাগে,
কেউ এসে ফিস ফিস করে !
সেই পাশে বসে থাকা,
স্মৃতি সব মনে রাখা,
দেয়ালেতে মাথা ঠুঁকে মরে !
চুপচাপ শুয়ে থাকি,
কম্বলেে মুখ ঢাকি,
ভয় ওঠে শিরদাঁড়া বেয়ে !
ভুলে গিয়ে আজ সব,
লোকেদের কলরব,
খুশি আমি ওরে তোকে পেয়ে !
মনে পড়ে ছোটোবেলা,
আলো আঁধারের খেলা,
কুপিখানা ধিমিতালে জ্বলে !
সে ছিল অন্য় ভয়,
আজকের মতো নয়,
এ ভয় অন্য় কিছৃ বলে !
সব রাগ ভুলে গিয়ে,
আমাকেই মন দিয়ে,
বলনা রে তুই আগেভাগে !
জানি তুই পারবি,
হাত খানা ধরবি ?
সন্ধ্যে নামার ঠিক আগে ?
১১।১১।২০১৬
হিউস্টন
(চলবে... )