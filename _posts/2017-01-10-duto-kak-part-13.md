---
layout: post
title: "দুটো কাক ! ( কিস্তি ~ ১৩ ~ The Pursuit of Happyness )"
categories: "কাক"
excerpt: কদিন ধরে একটা জুতসই ট্য়াগলাইন খুজছি Whatsapp এর জন্য়ে । এমন একখান, যেটা দেখলেই লোকজনের...
---

কদিন ধরে একটা জুতসই ট্য়াগলাইন খুজছি Whatsapp এর জন্য়ে । এমন একখান, যেটা দেখলেই লোকজনের পিলে চমকে যায় কিম্বা বলতে বাধ্য় হয়, 'না, ছোঁড়ার দেখছি এলেম আছে '। নিদেনপক্ষে প্রোফাইল ভিজিটও চলবে । বলা যায় না - বেড়ালের ভাগ্য়ে শিঁকে ছিঁড়ে দু একটা আলটপকা 'হাই' 'হ্য়ালো' পড়তেই পারে ।
তা ট্য়াগলাইন আর মনমতো পাই না । যাই ভাবি মনে হয় এই বুঝি কােনাে মুভি থেকে ঝেড়ে দিলাম । কাউকে বোধহয় এরকম লিখতে দেখেছি । চরম অশান্তি । এদিকে ট্য়াগলাইন আমার একটা চাই সত্বর । তাও আবার দমদার ।
৪২ নম্বর গ্রীন অ্য়াভিনিউ এর ঠেকটা আমার পুরো চাঁদের হাট । ওখানে চার ফেল্লেই মাছ আসবে জানতাম । আমার ট্য়াগলাইন পাবই । আহারে, আগে কেন মাথায় আসেনি !
গুটিগুটি পায়ে গিয়ে দেখি কারনসুধার গপ্প চলছে । জয় মা তারা । কি সুবর্ন সুযোগ ! ঝুড়ি ঝুড়ি ট্য়াগলাইন নাচানাচি করছে । শুধু আমার টোপ ফেলার অপেক্ষা ।
মশলা মাখিয়ে ছেড়েই দিলাম - 'Everything is here with me then why I am feeling so melancholy ?'
চুনোপুঁটির ছিপে তিমি মাছ গেঁথে যাবে জানলে ঘুনাক্ষরে ও পাড়া মাড়াতাম না । এত তাড়াতাড়ি মাথা ঘুরিয়ে দেওয়া একটা উত্তর পাবো ভাবিনি ।
'We will be always chasing it. Like dogs chasing cars. They don't know what to do if they caught one. It's called the pursuit of happiness.'
ছোঁড়া হয় আজকে দু ছিলিম মেরেছে । না হয় হস্টেলের হাফপ্য়ান্টটা ছেড়ে কবে থেকে ফুলপ্য়ান্ট পরতে শিখলো খেয়াল করিনি ।
না, আজকেও আর ট্য়াগলাইন জুটলো না আমার !
নাকি পেয়ে গেছি ?
কে জানে....
১০।০১।২০১৭
হিউস্টন
(চলবে... )