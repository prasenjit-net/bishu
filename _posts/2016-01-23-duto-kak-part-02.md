---
layout: post
title: "দুটো কাক ! (কিস্তি ~ ২ ~ কৃষ্ণচূড়া)"
categories: "কাক"
excerpt: Whatsapp আর Facebook যে কি দারুন মাল তা নিয়ে বলার বিশেষ কিছু নেই । জনসংযোগের বড়দা একেবারে । নিলেশ কবে পিঠ চুলকালো, বাটার বউ ওর নতুন কেনা ...
---

Whatsapp আর Facebook যে কি দারুন মাল তা নিয়ে বলার বিশেষ কিছু নেই । জনসংযোগের বড়দা একেবারে । নিলেশ কবে পিঠ চুলকালো, বাটার বউ ওর নতুন কেনা android নিয়ে বাপেরবাড়িতে, প্রহ্লাদ দার বাড়িতে আজকে ডালে নুন কম কিনা, সন্তোষপুর বটতলার ৪২ Green Avenue তে শুক্রবা্রে দারুর ঘাটতি – সব খবর এক নিমেষে পাই সুদূর হিউস্টন থেকে । যুগের সাথে তাল মেলানোর কি অসাধারন সুব্যবস্থা । সকাল বেলা পিঁচুটি জড়ানো চোখে বাথরুম গেলেও mobile টা নিতে ভুলি না । যদি পিছিয়ে পড়ি? অনেক পরিশ্রম এ তোলা কারো selfie যদি miss করে যাই ? Comment না করলে যদি গোঁসা করে?
কালকের লেখাটায় কয়েকটা বুড়ো আঙুল পেয়ে (পড়ু্ন Like) বেশ ইয়ে ইয়ে লাগছিলো নিজেকে । মানুষ মাত্রেই প্রশংসার দাস । উৎসাহ পেলুম । ভাবলুম আরো একটু জনসংযোগ করি । Whatsapp এ পাঠালুম লেখাটা । খুব কাছের এক বন্ধু কে । মাঝে মাঝেই জালাই ওকে । ভাবলুম আরেকটা বুড়ো আঙুল পাবো । উত্তরটা শুনে পিলে চমকে গেল – ‘কাক দুটো কই ?’
হক কথা ! কাক দুটো কই ? ছিমছাম ছোটোবেলার মতো রচনা লিখবো বলে লেখাটা শুরু করা । আমাদের ইতিহাসের রামবাবুর style এ যাকে বলে ‘নিজের ভাষায় – দু চার কথায়’ । লেখাটা বড় হবার পরে রম্যরচনার আকার নেবে নাকি জ্ঞান ঝাড়বে আমি নিজেও জানি না ছাই । তবু ভুজুং দিলাম – ‘কাক আসবে, wait কর’। লেখার বিষয়বস্তু ঠিক না করে এঁড়েপাকার মতো title দিলে যা হয় !
চরম চাপটা দিল টুবলু । আজকে নাকি নেতাজির জন্মদিন । টুবলু বলে, ‘নেতাজি নিয়ে হোক একটা চরম’ । টুবলু কে ফেরাই কি করে ? কাক, নেতাজি আর xoom এর exchange rate কে মিশিয়ে নিয়ে আজকের গল্প ।
একটাই গাছকে বড় করতে পেরেছিলাম জীবনে (ছোটো পুচকে ফুল গাছ ছাড়া) । একটা কৃষ্ণচূড়া । দাদুর কাঁঠাল গাছটার পাশেই । শীতের সকালে তেলে মুড়ি মাখিয়ে আমরা ভাই বোনেরা তার তলাতেই চেঁচিয়ে পড়ে পাড়া মাত করতাম । মাথায় বাঁদর টুপি । না চেঁচিয়ে পড়লে নাকি পড়াই হয় না !
কালবৈশাখীতে গাছটা যেদিন ভেঙে গেল – খুব কেঁদেছিলাম । বোন ছোটো হলেও আমাকে অনেক বুঝিয়েছিলো । 
আমার কাছে নেতাজি just আর একটা রচনা ! জন্মদিন মুখস্ত করতে হয় ।
কিন্ত -<br/>
নেতাজির কৃষ্ণচূড়াটা অনেক বড় ছিল টুবলু !<br/>
২৩/০১/২০১৬<br/>
হিউস্টন<br/>
( চলবে... )