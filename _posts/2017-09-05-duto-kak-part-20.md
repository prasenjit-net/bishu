---
layout: post
title: "দুটো কাক ! ( কিস্তি ~ ২০ ~ শিক্ষক দিবস !…)"
categories: "কাক"
excerpt: স্য়ার কে সকাল থেকে ট্রাই করে পাইনি । কখনো পাইনি এক চান্সে ...
---

স্য়ার কে সকাল থেকে ট্রাই করে পাইনি । কখনো পাইনি এক চান্সে । 
কি যে করেন জানি না !
কল পেলাম দিনের শেষে !
'কল করেছিলি ?'
'হ্য়াপি টিচারস ডে মাস্টার !'
আমি ওভাবেই বলে থাকি ওনাকে ...
'বড় মাস্টারকে উইশ করেছিস ?'
ভাবছিলাম কাউকে তো মিস করিনি... আশুবাবু..শচিন স্য়ার ..
গোপালবাবুর নম্বর হারিয়ে গেছে সময়স্রোতে !
আর কাকে মিস করলাম ?
'নিজের বিবেক কে উইশ করেছিস ? বড় মাস্টারকে ? যে তোকে রোজ বলে কোনটা ঠিক কোনটা ভুল '
কিছু বলতে পারিনি ...
একটু পরে খুচুর মুচুর আওয়াজ ।
'কি খাচ্ছো বাবা ?'
'চপ দিয়ে মুড়ি রে... তোর মা বাড়িতে নেই ...'
আমরা বড় মাস্টারকে উইশ করতে ভুলে যাই !
ওনারা একলা বসে চপ মুড়ি খেয়ে ছাত্র ছাত্রিদের সুখে সুখি থাকেন !
০৫।০৯।২০১৭
কোলকাতা
(চলবে...)