---
layout: post
title: "দুটো কাক ! ( কিস্তি ~ ২০ ~ শিক্ষক দিবস !…)"
categories: "কাক"
excerpt: স্য়ার কে সকাল থেকে ট্রাই করে পাইনি । কখনো পাইনি এক চান্সে ...
---

স্য়ার কে সকাল থেকে ট্রাই করে পাইনি । কখনো পাইনি এক চান্সে । <br/>
কি যে করেন জানি না !<br/>
কল পেলাম দিনের শেষে !<br/>
'কল করেছিলি ?'<br/>
'হ্য়াপি টিচারস ডে মাস্টার !'<br/>
আমি ওভাবেই বলে থাকি ওনাকে ...<br/>
'বড় মাস্টারকে উইশ করেছিস ?'<br/>
ভাবছিলাম কাউকে তো মিস করিনি... আশুবাবু..শচিন স্য়ার ..<br/>
গোপালবাবুর নম্বর হারিয়ে গেছে সময়স্রোতে !<br/>
আর কাকে মিস করলাম ?<br/>
'নিজের বিবেক কে উইশ করেছিস ? বড় মাস্টারকে ? যে তোকে রোজ বলে কোনটা ঠিক কোনটা ভুল '<br/>
কিছু বলতে পারিনি ...<br/>
একটু পরে খুচুর মুচুর আওয়াজ ।<br/>
'কি খাচ্ছো বাবা ?'<br/>
'চপ দিয়ে মুড়ি রে... তোর মা বাড়িতে নেই ...'<br/>
আমরা বড় মাস্টারকে উইশ করতে ভুলে যাই !<br/>
ওনারা একলা বসে চপ মুড়ি খেয়ে ছাত্র ছাত্রিদের সুখে সুখি থাকেন !<br/>
০৫।০৯।২০১৭<br/>
কোলকাতা<br/>
(চলবে...)