---
layout: post
title: "দুটো কাক ! (কিস্তি ~ ৪ ~ আপেক্ষিক)"
categories: "কাক"
excerpt: একটানা সুখে থাকলেও আমাদের মাঝেমাঝে ভূতে কিলোয় । চুলকে ঘা করা যাকে বলে । গরুর মত গোবেচারা হয়ে একজায়গায় থাকা আমাদের ধাতে নেই ...
---

একটানা সুখে থাকলেও আমাদের মাঝেমাঝে ভূতে কিলোয় । চুলকে ঘা করা যাকে বলে । গরুর মত গোবেচারা হয়ে একজায়গায় থাকা আমাদের ধাতে নেই । সুচতুর পাঠক ইতিমধ্যে বলতেই পারেন, ‘আবার গরু ? এবার অন্য কিছু ছাড়ো না ভাইটি । অনেক তো হলো ।’ । কিন্তু, গরু নিয়ে লেখাটা শুরু করেছিলাম বলে সেই স্বার্থে বলছি না । আমার গরুর দোষ নেই । মোদ্দা কথাটা হলো - আমাদের গোয়ালে থাকা মোটেও পোষায় না ।
থোড় বড়ি খাড়া আর খাড়া বড়ি থোড় করে হেজিয়ে গেছিলাম Illinois তে । চার বছর দু মাস নেহাত চাট্টিখানি কথা না । কাজ বলতে বরফবন্দী হয়ে সেই বিয়ার খাওয়া না হয় bug fixing ( কে বলে ঠান্ডায় bug বেরোয় না ? ) । অথবা দুটোর বিশ্রী জগাখিঁচুড়ি । মাঝে মাঝে যমের দখিন দুয়ার ঠেলে Ice Age এর বিদঘুটে জন্তুগুলোর মত রসদ জোগাড় ।
Milwaukee তে আমার কিছু ঠেক আছে । নতুন জায়গায় যাবার আগে ভাবলুম একবার দেখা করেই যাই । নিজেকে একটুখানি গৃহপালিতও বানিয়ে নেওয়া যাবেখন । হইহুল্লোড়ে মন্দ কাটেনি সপ্তাহটা । সেখানের বিটকেল ঠান্ডা আবার Peoria এর এক কাঠি উপরে । চারিদিকে বরফের চাঁই । সাথে কনকনে ঠাণ্ডা হাওয়া । গোদের উপর বিষফোঁড়ার combo ।
অত্যুৎসাহী পাঠকের শিশুসুলভ প্রশ্ন, ‘আইনস্টাইনের নাতি, আজকের কিস্তির Topic কি শিকেতে উঠলো ?’ । খিস্তি যাতে না খাই, ব্যপারটাকে সাত তাড়াতাড়ি Dallas Airport এ ধুকিয়ে দি ।
বিড়ি খাবো বলে smoking zone খুজছি । না পেয়ে অগত্যা Airport এর বাইরেই বেরিয়ে এলুম । Jacket খানা কোলে । গায়ে ফিনফিনে একটা জামা । বাইরে অনেকটাই গরম । অন্তত আমার কাছে । বিড়িতে কয়েকটা টান মারতেই খেয়াল হলো, আশেপাশের লোকজন অদ্ভুত ভাবে আমার দিকে তাকিয়ে । গায়ে তাদের গরম পোশাক । আমি যেন ভিনগ্রহের কোনো item ।
পেঁচোর বাড়িতে পিঠে সাঁটাতে গিয়ে আপেক্ষিকতা তত্ত্ব জলের মত পরিস্কার । ছোঁড়া সবে Florida থেকে আসায় একটা reverse অভিজ্ঞতা আছে । আমার গরমটা কারো ঠান্ডা হতে পারে মাথায় আসে নি !
এখনো মনে আছে, December/January এর সকালে office । পিয়ালীর তিড়িং বিড়িং করে গাড়িতে উঠেই, ‘বিশুদা, Heater চালাও’। সেদিন Facebook এ আবার বরফে ছবি দেখে শুধাই, ‘কিরে? পুরোনো pic নাকি?’ । পিয়ালী বলে, ‘এত snow miss করছিলাম । New Mexico চলে এসেছি snow দেখতে’ ।
পুরোনো আরো অনেক মুখের সাথে অনেকদিন দেখা নেই । কিন্তু আমি sure, নিজের গোয়ালে তাদের অনেকেই খুশি না । যারা খুশি – তারা ঠিক Illinois তে গ্রীষ্ম বা Texas এ শীত খুঁজে নেয় ।<br/>
২৬/০১/২০১৬<br/>
হিউস্টন <br/>
(চলবে... )