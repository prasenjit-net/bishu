---
layout: post
title: "দুটো কাক"
date: 2016-01-22 00:00:00 +0530
categories: "দুটো কাক"
---

অনেক দিন ধরে ভাবছিলাম ছোটোবেলার মতো একটা রচনা লিখি । এই যেমন গরু নিয়ে লিখতাম । বেশি ভাবতে হয় না । কঠিন শব্দ খুজতে হয় না...

অনেক দিন ধরে ভাবছিলাম ছোটোবেলার মতো একটা রচনা লিখি । এই যেমন গরু নিয়ে লিখতাম । বেশি ভাবতে হয় না । কঠিন শব্দ খুজতে হয় না । বেশ আরামসে গরুর লেজের বাহার, কানের আকার, শিং এর ধার, নরম গলকম্বল, কত দুধ দেয়, কি কি খায় ইত্যাদি প্রভৃতি লিখে যাও । একদম পুরো ‘No chap কাকা’ types এর লেখা । এরকম লেখা লিখেও আরাম আছে । গরুর মত জাবর কাটতে হয় না মগজ কে । হুড়হুড় করে কলম থেকে লেখা বেরোয় ।
উপরের ক্লাসে এ ওঠার মজা আছে । বড় দাদাদের দাদাগিরি সইতে হয় না । গাট্টা খেতে হয় না । কিন্ত আমাদের শিক্ষা ব্যবস্থার সবচেয়ে বড় সমস্যাটা তখনি খেয়াল করেছিলাম । উপরের ক্লাসে এ গরু পাওয়া যায় না । মাস্টার ইচ্ছে করে কড়া কড়া topic দেয় । কেন বাপু ? গরুর জায়গায় ছাগল দিয়ে দেখো না, কেমন Control F দিয়ে গরুখুঁজি আর ছাগল দিয়ে replace করি । জন্মগত software engineer ! ছাগলের রংটা না হয় একটু edit মেরে দেবো !
সে গুড়ে বালি । সেকেন্ড ক্লাসে রঘুদাদা paper set করতেই বুঝলাম আমার সাধের গরু নেই । ঘাস খেয়ে পালিয়েছে । পড়ে আছে ফাকা মাঠ । রচনা এলো ফুটবল । ফুটবলের কান, লেজ, শিং বের হলে চাপ ! পুরোনো funda খাটলো না । খেলার Technical Details না জেনেও লেখার risk নিয়েছিলাম বটে । চার পাঁচ পাতা জুড়ে বল শুধু মাঠের এদিকে একবার যায় আর একবার ওদিকে । গোলের ছড়াছড়ি । হেডমাস্টার ছোটোদাদু নাতির পক্ষপাতী হয় নি । খাতায় লাল কালি তে একটা বড় ফুটবল দেখে নিজেকে বুঝিয়েছিলুম বুড়োর ভিমরতি হয়েছে ।
২২/০১/২০১৬
হিউস্টন
(কালকে আপিস কাছারি আছে ...চলবে... )